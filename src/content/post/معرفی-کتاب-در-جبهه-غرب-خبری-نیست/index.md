---
title: 'در جبهه ی غرب خبری نیست'
description: "نگاهی تأمل‌برانگیز به کتاب «در جبهه غرب خبری نیست»، که به بررسی نقل‌قول‌های تأثیرگذار و ارتباطات شخصی با تصویر قدرتمند رمارک از جنگ می‌پردازد."
publishDate: "31 August 2012"
coverImage:
  src: "./cover.jpg"
  alt: "All Quiet on the Western Front"
tags: ["معرفی-کتاب", "یادداشت"]
---

این کتاب را در روزهای آموزشی سربازی‌ام خواندم؛ در اراک. هیچ چیز نمیتوانست مثل این کتاب، خشم آن زمان مرا فروکش کند. با لحظه لحظه‌ی کتاب همزادپنداری می‌کردم و خیالم راحت بود که حداقل من در جنگ نیستم و حداقل قرار نیست بمیرم. کتاب در جبهه غرب خبری نیست، نوشته اریش ماریا رمارک، داستانی است که در زمان جنگ جهانی اول اتفاق می‌افتد و به عنوان مشهورترین رمان ضد جنگ در دنیا شناخته شده است.

بخش‌هایی از کتاب که برایم جالب بود را اینجا آورده‌ام:

* کاتچینسکی حق دارد وقتی می‌گوید این جنگ خیلی هم بد نیست به شرطی که بگذارند کمی بیشتر بخوابیم.
* اما در مواجهه با نخستین مرگ این اعتقاد در هم شکست. مجبور بودیم درک کنیم که نسل ما قابل اعتمادتر از نسل آنهاست. آنها فقط در سفسطه و توجیه امور و زیرکی بر ما برتری داشتند. نخستین بمباران، دنیایی که آنها به ما آموخته بود تکه پاره کرد و به ما نشان داد در اشتباهیم.
* تمام ملاحظات دیگر در ما مرده‌اند. فقط حقایق‌اند که واقعیت دارند. چکمه خوب چیز نایابی است.
* طی دو هفته در ارتش به ما آموزش دادند و این زمان بیشتر از ده سال دوران تحصیل بر ما اثر گذاشت. یاد گرفتیم که دکمه‌های فلزی براق ارزش بیشتری از چهار جلد آثار شوپنهاور دارد. نخست حیرت کردیم. بعد خشم وجودمان را گرفت و دست آخر بی قید شدیم. دریافتیم آنچه اهمیت دارد نه اندیشه بلکه واکس پوتین هاست. نه ذکاوت بلکه نظم است و نه آزادی بلکه تمرین نظامی است.
* بگذار با آن کلمات جویده اش برود به جهنم. انسان در رویای معجزه‌ای است و وقتی بر می‌خیزد دستهایش خالی است.
* ما در خانواده‌مان عادت نداریم احساساتمان را زیاد بروز دهیم. فقرایی که رنج می کشند و نگرانی‌های زیادی دارند چنین‌اند.
* هر امپراطوری بزرگی حداقل به یک جنگ نیاز دارد وگرنه مشهور نمی‌شود. به کتاب‌های درسی‌ات نگاه کن!؟

"در جبهه غرب خبری نیست" نوشته "اریش ماریا رمارک " و ترجمه "رضا جولایی" را از دست ندهید.
